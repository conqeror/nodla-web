Na štarte prebiehalo súčasne 5 aktivít: spoznanie literárnych ukážok, zapamätanie si balíčku kariet, 3D piškôrky, empatia a základné šifrovacie princípy. Tímy sa mohli deliť. Aktivity boli rozdelené na kolá, vždy najlepší tím alebo jednotlivec dostal za odmenu obrázok trička. Po nápade, že ide o cyklistické dresy ich stačilo správne pomenovať - napríklad "tričko pre majstra sveta". Predložka "pre" navádzala na pomenovanie vo vyskloňovanom tvare. Následne stačilo čítať doplnené písmenká v poradí čísielok pod nimi. Vzhľadom na to, že niektoré číselká sa opakovali, riešenie sa dalo uhádnuť už z 2-3 tričiek. Opakované čísla slúžili tiež na potvrdenie správnosti pomenovaní. A malý detail: podobne ako je biele tričko určené len jazdcom do 25 rokov, aj príslušná aktivita bola určená len začiatočníkom :-)